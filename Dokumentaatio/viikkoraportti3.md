# Viikkoraportti 3

## Mitä tehtiin?

Tällä viikolla sain toteutettua Huffmannin algoritmin. Pakkaaminen, sekä purkaminen toimii, ainakin kokeilemallani mallisyötteellä.
Lisäsin projektiini käyttöön poetryn ja pytestin, jotta voin aloittaa testien kirjoittamisen. Huffmannin purkufunktio tuotti todella paljon päänvaivaa ja vei huomattavasti enemmän aikaa kuin olin ajatellut, eikä se vieläkään toimi kaikilla syötteillä. Tästä syystä en vieläkään voinut aloittaa testien kirjoittamista, sillä viallista ohjelmaa ei ole mielekästä testata. Tällä viikolla parantelin myös koodin sisäistä dokumentaatiota, sekä luokkajakoa.

## Ohjelman edistyminen:

Ohjelma on edistynyt huimasti tällä viikolla: pelkästä HuffmanninSolmu luokasta toimivaan pakkausalgoritmiin ja melkein toimivaan purkualgoritmiin.

## Mitä opin?

Luulen oppineeni jonkin verran miten pythoissa bittienkäsittely toimii, vaikka se kovin hämmentävää onkin. Opin myös uusien sisäänrakennettujen funktioiden toimintaa kuten ord() ja chr().

## Mitä teen seuraavaksi?

Seuraavaksi yritän selvittää, miksi purkufunktioni ei toimi kaikilla syötteillä. Myöskin testaaminen ja sen dokumentointi olisi nyt aikataulun mukaan pakko aloittaa, joten sitä on pakko tehdä, vaikkei funktioni vielä toimisikaan. Jos saan testejä luotua tarpeeksi ja funktioni kuntoon, voin alkaa tutustua Lempel-Zivin algoritmiin.

## Aika:

Hiuksia halottiin tällä viikolla noin 20h. Eteneminen oli toisaalta tosi hyvää, mutta en koe selviäväni kaikista ongelmistani yksin. Telegrammin kautta on hankala saada ongelmaani selkeästi esille.
